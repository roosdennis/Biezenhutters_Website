Bevers (5 tot 7 jaar)
Op dit moment draaien de bevers geen opkomsten omdat er te weinig leden zijn. Voor meer informatie, of om op de wachtlijst terecht te komen kun je contact opnemen via info@biezenhutters.nl
Ben jij tussen de 5 en 7 jaar? Vind je het leuk om iedere week iets leuks te doen zoals lekker buiten te spelen, allemaal dingen te leren, samen met andere kinderen van jouw leeftijd?

Kom dan bij de bevers van Scouting de Biezenhutters en maak de belevenissen van het dorp Hotsjietonia mee!

De kinderen van 5 tot en met 7 jaar wonen in het dorp Hotsjietonia, samen met de bewoners van het dorp. Bij de bevers ligt de nadruk op het spelen en leren in de natuur. Ze doen samen met andere kinderen leuke spelletjes in een veilige omgeving. Zo leren ze spelenderwijs samen te werken, wat bijdraagt aan de ontwikkeling van kinderen. Dit alles gebeurt onder leiding van deskundige vrijwilligers.

Bij Scouting de Biezenhutter beleef je samen met de bewoners van Hotsjietonia allerlei avonturen in het dorp. Bevers spelen bijvoorbeeld spelletjes, gaan het bos in, knutselen, luisteren naar verhalen en oefenen met koken. Ook gaan de bevers minimaal één keer per jaar op kamp, waar ze uitdagende spellen doen en spelenderwijs veel leren
